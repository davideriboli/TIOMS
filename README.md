# TIOMS

*Time Is On My Side*
*Yes it is*

TIOMS è una agenda perpetua, costruita in Obsidian.

A dire la verità, non sono un grande utilizzatore di agende: sulle prime mi piacciono sia quelle di carta che quelle digitali, ma dopo un paio di giorni va sempre a finire che mi dimentico di usarle e continuo ad appuntare quel che mi serve sul primo foglietto che trovo. Questa versione è nata più come esercizio per imparare ad usare Obsidian che altro, però funziona bene e magari può far comodo a qualcuno.

### Obsidian

Per aprire e modificare TIOMS avrete bisogno di Obsidian, un gestore di file markdown incredibilmente potente e gratuito con cui è possibile realizzare basi di conoscenza di ogni tipo. I suoi autori lo definiscono come "un secondo cervello" e in un certo senso hanno ragione: con Obsidian è possibile gestire appunti e dati di ogni genere e ricavarne anche libri, articoli accademici e siti web. O agende. Il sito ufficiale è [https://obsidian.md](https://obsidian.md).

### Temi e Plugin

TIOMS implementa un tema grafico e molti plugin realizzati da terze parti. Alla prima apertura, il software vi chiederà se volete attivarli o meno. Logicamente, dovete rispondere di sì perché tutto funzioni e, subito dopo, dovete controllarne lo stato d'aggiornamento.

### Funzioni base

All'apertura, l'agenda dovrebbe presentare la nota del giorno (se non esiste già, viene creata). La nota è già pronta per ricevere tag, todos e note testuali.

Se vi piaccino oracoli e citazioni potete richiamare un testo a caso con la combinazione Alt+o. In questa versione il sistema estrae una frase dalle [Oblique Strategies](https://github.com/davideriboli/Strategie-Oblique) di Brian Eno e Peter Schmidt che ho tradotto in italiano, ma potete cambiare il file di riferimento con quello che preferite.

È implementato anche un Mood Tracker, ampiamente documentato sul [sito dell'autore](https://github.com/dartungar/obsidian-mood-tracker).